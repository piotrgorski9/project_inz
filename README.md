Głównym celem pracy było stworzenie aplikacji webowej, która umożliwiłaby jej użytkownikom swobodne i proste przeprowadzanie analizy w zakresie emigracji Polaków za granicę. Na początku prac została wykonana szczegółowa analiza rynku w celu znalezienia podobnych aplikacji, aby zapoznać się z tym co oferują i znaleźć coś co może wyróżniać stworzoną aplikację. Ze znalezionych na rynku aplikacji zostały wyciągnięte wnioski i przystąpiono do planowania prac nad aplikacją, która w założeniu będzie umożliwiać użytkownikom zarówno zapoznanie się z krajami jakie wybierają Polacy, ale i również przeprowadzenie w aplikacji podstawowych statystycznych analiz. Najważniejszą funkcjonalnością całej aplikacji stała się analiza więc kolejny raz przeanalizowano rynek, aby zebrać w jednym miejscu wszystkie najważniejsze wzory,  które następnie zostaną wykorzystane podczas implementacji analizy w aplikacji. W celu urozmaicenia wyników aplikacji została dodana możliwość generowania wykresów dla danych z bazy co znacząco poprawiło wygląd przedstawianych wyników. Analiza została przedstawiona w dwóch formach jako pełna analiza dla zalogowanego użytkownika oraz jako tylko część z najprostszymi wzorami, aby ta okrojona część została udostępniona dla niezalogowanych użytkowników w celu zachęcenia ich do założenia konta w aplikacji. Jako dodatkową funkcją dla wszystkich użytkowników została dodana możliwość przeglądania podstawowych informacji o krajach znajdujących się w bazie danych. Każdy typ użytkownika może użyć tej funkcjonalności, aby wybrać kraj z listy rozwijanej i wyświetlić dostępne informacje na stronie.
Podsumowując zaprojektowanie aplikacji miało ułatwić przeprowadzenie analizy dla wszystkich osób zainteresowanych tematyką emigracji z Polski. Dzięki zebraniu wszystkich funkcji w jednym miejscu przeprowadzanie tej analizy miało być łatwe, szybkie i przyjemne. Dodatkowo sama aplikacja miał być prosta i przyjemna w użytkowaniu dla wszystkich użytkowników.
